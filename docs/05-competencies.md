# Kompetencer og fællesskaber

Udvikling, drift og vedligeholdelse af digitale løsninger er en konstant proces, der kræver åbenhed og agilitet, hvis den offentlige sektor skal realisere besparelserne ved omkostningseffektive udbud og sikre robuste digitale tjenester i mange år fremover. 

At arbejde med open source stiller samtidig nogle krav til bestillerne af it-løsninger. Ikke mindst, når det gælder kompetencer hos myndighederne og leverandørerne afhængigt af den valgte anskaffelsesmetode. 

Det følgende skal blandt andet understøtte offentlige myndigheder i forhold til overblik over og håndtering af krav og kompetencer og komme med anbefalinger til opbygning af et open source-community, fastholdelsen af den relevante viden og gode erfaringer med open source som metode og forretningsmodel.

EU's Open Source Observatory (OSOR) fungerer som samlingssted, hvor open source-communities kan mødes og offentliggøre nyheder, få viden om begivenheder, finde relevant open source-programmel, og indhente viden om brug af gratis open source-programmel til brug i den offentlige admini-stration på tværs af Europa.

Til forskel fra proprietære/kommercielle løsninger er open source-løsninger ofte drevet af et fællesskab (community). Det kan det i hvert fald være, og det har en stor betydning ift. placering af ansvar for løsningen. For nogle open source-løsninger bliver der lagt mange frivillige kræfter i projektet. 

Disse forskellige fællesskaber sikrer, at der er mange, der har en dybdegående viden om de forskellige open source-løsninger, og denne viden ligger ofte tilgængelig for den nysgerrige på de respektive løsningers websites. Fællesskaber kan både bruges i selve afsøgningen af markedet og som referencefælleskab og videnbank ved valg af en specifik open source-løsning. 

Udfordringen er, at det kan være svært at gennemskue hvem der i et open source-fællesskab har ansvaret. Som nævnt i afsnittet med vejledning til den konkrete anskaffelse kan det det derfor være særlig vigtigt at indgå en kontrakt om drift, vedligehold, og support af løsningen. I mange offentlige myndigheder vil det være naturligt at forvente, at der ved fejl i en løsning er et telefonnummer til en leverandør, man kan ringe til. 

Forskellige typer it-anskaffelser kræver forskellige kompetencer i den enkelte myndighed. Ved indkøb af kommerciel software har man ikke brug for at have alle kompetencerne internt, da det er leverandøren, der servicerer, implementerer og opdaterer produktet. 

Ved egen anskaffelse – enten nyudvikling eller anskaffelse af allerede eksisterende løsning er det nødvendigt enten allerede at have kompetencerne   eller anskaffe sig disse ved indkøb af en serviceydelse eller uddannelse af ansatte. I lige så høj grad som sidstnævnte type fordrer et større arbejde med af afklare interne kompetencer, handler den om at evne at afsøge markedet for erfaringer med det respektive produkt samt at vurdere egenskaberne og styrken i det fællesskab, der er tilknyttet open source-løsningen. 

Friheden til at ændre softwaren og til at gøre dette i strategiske samarbejder understøtter innovation, dels fordi det er muligt at tilpasse eksisterende software, dels fordi den voksende mængde open source-”hyldevarer” gør det muligt hurtigt at sammensætte nye produkter og services.

Kompetencer/community: Ny incitament-struktur der skal bygges op. Stor investering, hvis man skal opbygge kompetencer til ny – eller videreudvikling af software indenfor egen myndighed. Det vil ofte også kræve et længere perspektiv, hvor ledelsen på forhånd kan se et potentiale i at drive flere open source-projekter, hvis investeringen skal give mening. 
 
De enkelte myndigheder kan opleve en høste-så-problematik, som gør det svært at etablere nye open source-projekter. Med høste-så-problematik menes, at det ikke altid er den myndighed, der lægger alle ressourcerne i et projekt, som høster gevinsterne. Af den grund kan det være særligt relevant i nogle projekter at der mellem flere myndigheder indgås et samarbejde om at (videre)udvikle en løsning, som flere myndigheder kan få glæde af. På den måde deler man ressourcer og risici ved projektet.     

> faktaboks: En god case ift. community her. OS2?

## Tjekliste til kompetencer og fællesskaber

  * Foretag en kompetenceafklaring – allerede inden projektet går i gang
  * Er der behov for egentlige software-udviklingskompetencer i egen myndighed?
  * Er der behov for nye strategiske partnerskaber omkring open-source med andre myndigheder?
  * Er der styr på hvem har ansvaret i et open source-fællesskab?
  * Er der i fællesskabet udstukket retningslinjer for source-kodens placering, readme-filer, og issue lister? Eller er der oprettet en funktion, der kan hjælpe de forskellige projekter med at få disse ting på plads?
