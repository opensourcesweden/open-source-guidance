# Anskaffelse af open source - herunder afklaring ift. licenser

Ved it-anskaffelser bør der først og fremmest udarbejdes en business ca-se, der klargør de mulige gevinster, omkostninger og risici, der er forbun-det med valg af forskellige produkter, uanset om det software baseret på open eller closed source. 

Open source og closed source-løsninger kan godt sameksistere og det behøver ikke at være et spørgsmål om enten-eller, og processen vedrø-rende indkøb behøver heller ikke at være særligt forskellige.

## Forskellige scenarier

Overordnet er der tre forskellige scenarier, når det vedrører anvendelse af open source:

  * Myndigheden udvikler selv open source-software 
  * Myndigheden stiller krav til leverandører om anvendelse af open source-software, når disse leverer produkter og projekter til den of-fentlige sektor?
  * Myndigheden ønsker genbrug af software og komponenter, som den offentlige sektor har investeret i på tværs af kommu-ner/regioner/staten

Med andre ord er det vigtigt at holde sig for øje, at der er forskel på køb af en open source-løsning der allerede eksisterer og en anskaffelse, der handler om udvikling af open source-software, mere eller mindre fra bun-den. Myndigheder kan således både være brugere af eksisterende open source-software eller være licensgivere, som kan stille software til rådig-hed for andre myndigheder eller andre aktører.
Det handler om hvad der skaber mest værdi og bedste business case i de enkelte situationer, men det er vigtigt at have de strategiske overvejer tid-ligt og allerede i idéfasen af projektet og måske allerede inden, der overho-vedet er en projektleder. 

Derudover behøver indkøb af open source ikke at være ret meget anderledes end closed source. Det kan dog kræve, at man husker at lave gode drifts – og support aftaler med en leverandør i forbindelse med indkøb. At stille krav om open source, hvis det er relevant ift. markedet i et udbud, der vedrører it-anskaffelser, fremmer den åbne konkurrence, der er det grundlæggende formål med udbudsreglerne. 

> Evt. boks med tegning her: Løsning fra bund til top: abstrakt tegning af, hvor der kan være open source i porteføljen 

Der principielt ikke noget til hinder for, at ordregiver køber eller på anden vis betinger, at programmet kan benyttes, ændres og stilles til rådighed for almenheden under en open source-licens. 

At kildekoden er åben og frit kan genbruges, betyder ikke blot at én myn-dighed kan videredistribuere sin open source-software til en anden myndig-hed. Det betyder også, at den anden myndighed kan forbedre softwaren og derefter igen dele det forbedrede produkt med den første myndighed eller med andre. På den måde kan der være flere om at forbedre softwaren og om at finansiere fremtidig udvikling.

Med alle typer af it-anskaffelser kan der være mange elementer man skal huske i løbet af processen. Nedenfor er derfor opstillet en tjekliste til brug ved anskaffelse af open source. Herunder til afklaring i forhold til licenser.  

Licenser kan indeholde forskellige vilkår om f.eks. at publicerede videreudviklinger skal videregives under samme vilkår (såkaldte copyleft-vilkår). Dette element kan være vigtigt i henhold til at sikre, at produktet ikke senere hen overgår fra open til closed source.

Under hensyn til gennemsigtigheden må det derfor i alle tilfælde kræves, at ordregiver specificerer, hvilke open source-(mindste)krav, der stilles til det programmel, som skal (videre)udvikles.

> Faktaboks: Eksempel på open Source på de ”store tunge løsninger”? Fx eksempel på at der er en juridisk løsning på vendor lockin og ejerskab til IT; case kunne evt. være Digital Post vs. eboks.

Specifikationen kan evt. ske ved blot at anføre, at programmellet skal være licenseret via en licens, der er optaget på Open Source Initiative's liste over anerkendte open source-licenser (kilde: http://www.opensource.org/licenses/index.html 26072017 - OS2 - Åben kildekode og licensering, åbne standarder og data)

## Tjekliste til brug i forhold til anskaffelse af open source 

(vil blive inddelt på faser jf. ’den gode it-anskaffelse’)

  1. Al software skal leveres til kunden under en Open Source-softwarelicens godkendt af Open Software Initiative. Det kan fx væ-re Mozilla Public Licensen 2.0 https://www.mozilla.org/MPL/2.0/.  
  2. Er produktet tilgængeligt på Github? Github er et godt sted at starte sin søgning efter Open Source-projekter/løsninger
  3. Ved ny – og videreudvikling skal kildekoden publiceres på et offent-ligt tilgængeligt repository, fx GitHub. 
  4. Sammen med kildekoden skal det være muligt at hente vejlednin-ger og dokumentation, der forklarer, hvordan man anvender kilde-koden til at bygge og implementere løsningen. Hermed opnår kun-den ejerskab og rettigheder til materialet. I forbindelse med at åbne op for kildekoden er et vigtigt skridt dokumentationen. 
  5. Tilbudsgiver skal levere en veldokumenteret Open Source-løsning, således at eventuel videreudvikling kan foretages af andre leveran-dører. Dette inkluderer teknisk dokumentation, herunder systembe-skrivelser og arkitekturtegninger. Dermed sikrer man også, at løs-ninger kan drives videre efter kontraktudløb
  6. Den tekniske dokumentation og koden skal overholde krav og standarder tilhørende den valgte Open Source-licens. 
  7. Sørg for, at der foretages kodereview af kildekoden
  8. Det er vigtigt at forholde sig til en ”upgrade-strategi”, altså hvordan løsningen kan udvikles og vedligeholdes 
  9. Skal der indgås kontrakt med en drifts- og support-leverandør? 
  10. Al skriftligt materiale jf. ovenstående, som produceres af tilbudsgi-ver, herunder dokumentation, licenseres under en Creative Com-mons licens, og det er god skik at nævne de personer der har ydet bidrag til projektet. 
  11. Al software skal leveres til kunden med åbne standarder. Tilbuds-giveren skal sørge for at løsningen har åbne snitflader. 
  12. Løsningen skal bygge på åbne standarder, hvor standarden er vel-dokumenteret med den fuldstændige specifikation og er offentligt tilgængelig. 
  13. Det er et krav, at udveksling af data mellem løsningen og andre systemer skal ske via åbne standardiserede snitflader, så nuvæ-rende og fremtidige behov for systemintegration kan dækkes.
  14. Standarden skal være frit implementérbar uden økonomiske, politi-ske eller juridiske begrænsninger på implementering og anvendel-se hverken nu eller i fremtiden. 
  15. Standarden skal være godkendt og vedligeholdt i et åbent forum (standardiseringsorganisation) via en åben proces. 
  16. Implementering af standarden må ikke kræve nogen anden tekno-logi, der ikke opfylder kriterierne i dette krav. Tilbudsgiveren skal redegøre for, hvordan systemet lever op til kravene i aftale om an-vendelse af åbne standarder for software i det offentlige (B103) og de syv åbne standarder, der trådte i kraft pr. 01.01.2008. 
  17. Det tilbudte system skal leveres med en åben og fleksibel data-struktur og med omkostningsfri adgang til samtlige data i det til-budte system. 
  18. Alle data der ligger i det tilbudte system skal stilles tilgængelig for ordregiver i overskuelig datamodel. Metadata betragtes som en del af data. Dokumentation af datamodel (f.eks. E/R-diagram), nøgler, fortolkninger, opdateringsmetoder og tabelstrukturer skal være til-gængelig for ordregiver, og skal vedligeholdes af tilbudsgiver, så oplysninger til enhver tid er ajour.
  19. Data skal gøres tilgængelig for ordregiver på en måde, som ikke forudsætter manuelle processer ud over opsætning og programme-ring. Desuden skal data gøres tilgængelig i et læsbart standardda-tabaseformat. Tilgængeligheden må ikke i mærkbar grad påvirke den normale driftssituation på den tilbudte løsning. 
  20. Strukturering af indholdet i snitfladen aftales nærmere med ordregi-vers datavarehusteam. 
  21. Data skal gøres tilgængelig med aftalt frekvens bestemt af behovet og informationernes karakter. Som udgangspunkt forventes data ’leveret’ om aftenen/natten på daglig/ugentlig basis – i et aftalt miks mellem fuld load og delta load. Ved levering, skal gårsdagens sta-tus/tilføjelser/rettelser være tilgængelig i ordregivers datavarehus næste dags morgen. 
  22. Data skal være kontrolleret for overholdelse af konsistenskrav og valideret mht. type og feltindhold. 
  23. Enhver ændring af datasnitfladen skal meddeles til ordregivers da-tavarehusteam i rimelig tid inden ændringen gennemføres, således ordregiver har mulighed for at tilrette de bagvedliggende processer. 
  24. Leverandøren er alene berettiget til at anvende kundens data til brug for udførelse af de af kontrakten omfattede leverancer og ydelser. 
  25. Leverandøren erhverver hverken ejendomsret, ophavsret eller no-gen anden rettighed til kundens data, uanset om disse data optræ-der elektronisk i systemet eller som print. 
  26. Leverandøren skal behandle kundens data fortroligt i overens-stemmelse med persondataloven, aftalte sikkerhedsprocedurer og god IT-skik. 
  27. Det skal fremgå, at hvis kontrakten opsiges eller på anden måde ændres, så skal ejerskab over alle data tilfalde ordregiver

### Hvis det er en eksisterende løsning

 1. Findes der god og dokumentation: "Sådan kommer du i gang", "Så-dan kommer du videre", "Sådan bidrager du"? dækkende informati-on om anvendelse, set-up og bidrag
 2. Ser det ud til at være under aktiv udvikling, hvornår var seneste commit til source koden, hvornår var seneste release, hvornår var seneste kommentar eller status-skift på et rapporteret issue?
 3. Er der mange issues med softwaren, hvilke typer af issues er det, er det ændringsforslag og forslag til ny funktionalitet, ellerer det bug-rapporter? danne sig et indtryk af, om issues bliver løst og om der arbejdes aktivt på projekterne. Det betyder fx, at der bør være adgang til/links til Issue lister
 4. Er der et åbent community forum, med folk der bidrager til at løse issues, og hvor brugerne udveksler erfaringer og hjælper hinan-den? 
