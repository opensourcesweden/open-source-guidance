# Anbefalinger om og potentielle gevinster ved brug af open source

Anvendelse af open source-software kan bidrage til at understøtte yderligere innovation og konkurrence på softwaremarkedet, fordi softwaren kan genbruges, og videredistribueres med henblik på at andre kan få glæde af den. Dermed undgår fx en myndighed at skulle betale for udviklingen af den samme software flere gange.

Open source-software kan bidrage til sammenhæng og fortsat digital udvik-ling på tværs af den offentlige sektor. Som nævnt i indledningen har der tidligere været fokus på et ønske om at anvende open source i offentlige myndigheder der, hvor det er relevant. I den forbindelse blev der opstillet en række principper for anvendelse af open source i det offentlige, som skulle sikre de offentlige institutioner store valgmuligheder og innovation samt understøtte, at softwareanskaffelser samlet set gøres billigere og mere fleksible. Principperne for anvendelse af open source blev oplistet i ” Open source-software i det offentlige” af Ministeriet for Videnskab, Teknologi og Udvikling, december 2008 , og de er kun blevet endnu mere relevante siden 2008: 

  * Konkurrence
    Velfungerende konkurrence er en forudsætning for et effektivt og varieret softwaremarked. Open source understøtter, at softwaren kan vedligeholdes og videreudvikles af flere leverandører. Soft-wareleverandører skal på lige vilkår kunne tilbyde deres it-ydelser til det offentlige
  * Kontrol og selvbestemmelse
    Anvendelse af open source-software sikrer kontrollen over soft-waren. Dermed kan den enkelte myndighed bestemme, hvornår og hvordan softwaren skal opdateres, udvikles og eventuelt deles med andre myndigheder.
  * Udvikling og innovation
    Myndigheder skal ved udvikling af software overveje, hvilken soft-ware-udviklingsmodel, herunder open source-udviklings- og forret-ningsmodellen, som bedst understøtter innovation og hurtig udvik-ling af nye produkter og services. Egenudviklet software bør som udgangspunkt stilles til rådighed med en open source-licens. Det betyder ikke, at gamle metoder skal opgives, men at flere metoder kan leve side om side, og nye kan afprøves, så fordele og ulemper kan afklares i forhold til den danske forvaltnings virkelighed.
  * Bedst og billigst uanset softwaretype
    Den enkelte myndighed skal have mulighed for at erhverve den bedste og billigste software ud fra lokale forvaltningsmæssige be-hov, uanset om der er tale om closed source- eller open source-software. Software skal vælges på baggrund af en vurdering af en samlet business case.
  * Sammenhæng og fleksibilitet
    Myndigheder skal satse på software, der opbygges i mindre dele, og som ved hjælp af åbne standarder er i stand til at kommunikere med andre typer software. Derved sikres det, at enkelte dele af software-systemet uafhængigt kan udskiftes til gavn for fleksibilitet, genbrug og konkurrence på området.
  * Genbrug af software
    Anvendelse af open source-software kan sikre, at skatteborgerne undgår at betale for udvikling af den samme software flere gange

Som antydet i indledningen er der på den anden side dels en række myter forbundet med open source, og dels er der noget, der tyder på, at nogle offentlige myndigheder oplever en række barrierer, som gør det vanskeligt at vælge open source, selvom det havde været relevant for den pågælden-de it-løsning, der skulle anskaffes. Nedenfor analyseres mulige barrierer for anvendelse af open source, som man med fordel kan holde sig for øje.

## Barrierer for offentlige myndigheders anvendelse af open source 

Der er en række barrierer og misforståelser knyttet til begrebet open sour-ce. I det følgende identificeres og besvares en række centrale spørgsmål og bekymringer vedr. open source. Fx hvordan open source påvirker sik-kerheden i løsningen og omkostninger forbundet med indkøb og drift.  

Myte nr. 1: Open source er en niche for primært computerkyndige, eller meget små løsninger, og ikke særlig udbredt

Myte nr. 2: Man skal selv kunne kode for at anvende Open source-løsninger, (og derfor er det svært at anvende for ikke-computer kyndige). 

Myte nr. 3: Open source er gratis, og derfor dårligere kvalitet end proprie-tær software/closed source. At der som oftest ikke er licensomkostninger ved brug af open source-software, betyder, at der kan hentes nogle direkte besparelser. Men det er ikke gratis at anvende open source-software. De samlede omkostninger kan være de samme, selvom der ikke er licensomkostninger.

Myte nr. 4: open source-løsninger er usikre/sårbare i forhold til proprietære løsninger, fordi der med open source, er fuld transparens om, hvordan løs-ningen fungerer.  

Myte nr. 5: Det er sværere at vedligeholde- og få support, hvis man har problemer med sin open source-software. 

I forhold til myte nr. 5. Nogle af verdens største firmaer, fx Google og Fa-cebook, er afhængige af Open Source-Linux-servere for at opretholde de-res platforme. Det vil derfor altid være kritisk for virksomhederne at opret-holde den software på hvilken de baserer deres platforme og dermed deres virksomhed. Når der er tale om åben source-software vil det desuden altid være muligt for en virksomhed at bringe en uafhængig tredjepart ind for at varetage support og rådgivning fremfor at afvente, at den proprietære ud-byder har tid og mulighed for at adressere det problem man måtte have.

Myte 6: Open source er uholdbart, fordi man kan ikke som virksomhed tjene penge på open source.
